..„5—.

thecis regiae Berolinensi et regiae Dresdensi et bibliothecae
universitatis Gottingensis praesunt, gratias persolvam, quod non-
nullos libros, qui in nostrae urbis bibliothecis desunt, eosque
mihi omnium utilissimos mihi transmittendos liberaliter curave-
runt, et ut a lectoribus petam, ut condonent, quod aliis libris
Britannicis, utpote quos adipisci non potuerim, vi coactus
uti omisi.

Haec de libris, qui adjumento mihi erant. Ipsius dispu-
tationis exordium ab Ebrardo fiat. Sententiae ejus summa haecce
est: Britonum Scotorumque ecclesia, „culdeica“ jure nominanda,
quia christiani Britannici et Scotici et nominabantur et erant
culdei i. e. viri dei, peregrinantium opera propagata per totam
Galliam, Germaniam , Helvetiam paullo ante ‘Bonifatii tempora
mirum in modum ita florebat, ut una et spiritu et fide quin
etiam jurisdictione, quippe quae universa abbatis Hiiensis pro-
vincia esset, evangelica ecclesia paene appellari posset, nam non
solum libera erat jurisdictione papali eaque de causa respuebat
errores romanos, sanctorum et reliquiarum cultum, honores vir·
ginitati habitos, communionem sub una, alia multa, sed etiam,
‘quod majus est, omnes hujus ecclesiae sacerdotes, pares digni-
tate, uxoribus non carenteS, justificationem ex fide et evange-
licam vivendi rationem populum docebant. — Profecto gaudio
esset nobis evangelicis, si res ita sese haberet, sed - proh dolori,
tantum abest, ut , haec Ebrardi sententia veritate nitatur, ut
fere omnia, quae profert , falsa sint. Quod satis apparebit in
eis, quae sequuntur, etsi permulta, quae contra Ebrardum con-
scripseram, typis exprimenda non esse censui, ne virum illum
et canitiei ornamento et magna studiorum varietate et copia
juventuti meae admodum venerabilem, plus quam fert necessitas,
cogerer vituperare. Sed de nomine Ouldeoruin pauca praemit-
tere juvat. . .

Ouldei, quorum nomen XImi, XIImi, XIIImi saeculi tem-
poribus saepissime occurrit in Hibernia et Scotia, tunc temporis
erant clerici regulares, simillimi canonicis (Skene II, p. 277,
356 sqq. ¹ cf. Braun p. 19), vel saltem tales esse debuerunt.
Nam a'pud quarundam ecclesiarum Culdeos (ecclesiis enim ascripti
erant earumque reditu , vel decimis fidelium vel praediorum
fructibus, fruebantur) disciplina adeo collapsa erat, ut, ne dicam

. de aliis, etiam publice in matrimoniis vel cum concubinis vive·

rent (Skene II, p. 356 sq). Hac ipsa de causa oppressi sunt

 

1 Skene II, p. 359: „The eommunity of the Culdees was origi-
nally a colleye of secular cleryy, who lived toyether and submitted to a
ναῖε, the principal requirement of which was a common table“ —- „they
were amloyous to secular canone.“ Reeves on the ancient churehes of

Armaqh p. 21.

