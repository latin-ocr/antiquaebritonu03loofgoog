-22—

non omnino proprium fuisse Britonum, sed profectum esse a
priore quadam tonsurae ratione antea in ecclesia saltem in
quibusdam ecclesiae partibus usitata. Quod idem comprobat
Paulinus Nolanus mentionem faciens (Op. ed. Rosweyde 1622
ep. 7) de monachis Gallicis casta insomnitate capillum ad cutem
caesis et inaequaliter semitonsis et destituta fronte praerasi-9 (cf.
Skene II, p. 24). Contra cum »Saxones illos Bajocassinos juxta
ritum Britannorum tonsos laicos fuisse manifestum sit (cf. H.
and St. Π, 1 p. 78), suspicandum est,. laicos quoque Britones
peculiari quadam ratione fuisse tonsos. Inde, si verum est,
colligendum est rationis tondendi clericos apud Britones usitatae
partim etiam morem domesticum fuisse auctorem. Ergo et a
priore quadam tonsurandi ratione et a domesticis Britonum
moribus tonsurae Britonum origo videtur esse repetenda. Sed
utrumque quid contulerit ad efferendam illam ipsam tonsurae
formam in medio relinquendum est. Id vero pro certo affir-
mari potest Britones hunc morem sequentes tamen fide et ope·
ribus unitati catholicae potuisse, favere, levioris enim momenti
esse hanc de tonsurae forma dissensionem ipsius controversiae
temporibus Romani non tacuerunt (ep. ceolfridi, Beda h. e.
5, 21 ξ 441). Hac ipsa de causa equidem de his Galliae et
Galliciae ecclesiis omnino verba non fecissem, nisi permultum
mea interesset demonstrare, in ‚Gallia et in Hispania placide et
sedate actum esse de iis *ipsis Britonum moribus, propter quos
fieri non potuit, quin in Britannia vehemens oreretur contro-
versia inter Britones et Saxonum apostolos a Gregorio papa in
Britanniam missos. Itaque his absolutis jam progrediamur ad
ipsam illam, quam distinximus

tertiam ecclesiae Britonum aetatem, proficiscentem ab anno 597,

eodem quippe anno, quo Augustinus, primus Anglo- Saxonum
episcopus ad Britanniam navem appulit. —- Augustinus et socii,
cum in Britanniam venerunt, nondum certo sciebant, qui essent
mores Britonum proprii, immo Laurentius, Augustini in archie-
piscopatu Cantuarensi successor, Scotis scripsit (ann. 604-610)
se venisse in Britanniam credente& quod juxta morem· ¹vmiver·
salis ecclesiae Britones inqrederentur, in mayna reverentia sancti-
tatis tam Britones quam Scotos venerantes (Beda h. e. 2, 4 ἓ 98).
Quod, etsi mendacii Laurentius accusandus non est, tamen in
sincera veritate scriptum non est. Certe enim Gregorius papa
suspicatus est Britones non omnino consentire cum universa
ecclesia. Alioquin Augustino non scripsisset: „Britanniarum
omnes episcopos tuae fraternitati comma-imm, ut indocti docean-
tur, ivfiwni persuasione roborentur, perversi auctoritate corriyantuffl

 

 

