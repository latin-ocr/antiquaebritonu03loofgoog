...64-

Skenii vero conjectura ne dicam falsa certe verisimilis non
est, -- quod explicare 'longum est, alterum igitur illud fuisse
puto. Itaque de episcopis, ut ita dicam, monasterialibus pauca
prioribus addenda sunt.

Affirmant enim Toddius (cf. Loening p. 445 not. 1), Ske-
nius (ΙΙ, p. 44), alii saepissime in monasteriis Scotorum in
monachorum numero fuisse unum vel (luo episcopos, qui omnia
ministeria episcopalia, quae opus erant, administrabant ‚ nihilo-
minus autem, quatenus monachi erant, abbati subjecti manerent.
Hanc sententiam, de qua supra verba non feci, quia idonea non
videtur, qua confirmetur omnino apud Scotos dignitatem episco-
palem fuisse a personal and not an official diqnity (Skene H,
p. 44), hoc loco non impugnem. Nam etsi annalium, 'quibus
Skenius utitur, testimonia leviora sunt, tamen et Toddio‚ rerum
Hibernicarum peritissimO, ubi de factis agitur, fidem denegare
mihi non licet, et ipse rem paucis confirmare possum. Exstat
enim apud Adamnanum mentio episcopi cujusdam J onae saepe
commorantis (1, 29, p. 208, cf. 1, 17, p. 204) et apud Bedam
alterius, nomine Ceollach, natione Scoffi, qui non multo post quam
episcopatum mediterraneorem Anglorum simul et Marciorum
susceperat , ‘relicto episcopatu reversus est ad insulam Hie· (h. e.
3, 21, ξ 212). Itaque etsi nescio, quibus testimoniis Toddius
rem confirmaverit, tamen non dubito adeo ei fidem adjungere,
ut concedam fieri potuisse, ut in illis monasteriis, quae episco-
palem in sua regione gerebant curam, non ipsi abbates iidem
episcopi essent sed unus ex monachis, qui tamen abbati sub·
jectus maneret. Sed raro hoc factum esse puto neque moris
fuisse sicut in monasterio Hiiensi, sed casu factum esse, si forte
abbas excusatione monachicae modestiae· dignitatem episcopalem
deprecatus erat.

Exemplum hujus rei ipse non inveni nisi Virgilium, Scotum,
episcopum J uvavensem († 784) qui, donec ipse episcopus conse-
cratus est, ad administranda ministeria episcopalia usus est Dobda·
greco episcopo et ipso natione Scoto (cf. Rettberg‚ Kirchen·
geschichte Deutschlands ΙΙ, p. 233 sq.‚ cf. p. 234 not. 18), sed
ideo facile mihi persuaserunt Toddius et Skenius‚ quod nisi hac
re manifestum non fit, quomodo fieri potuerit, ut nonnumquam
in Hibernia (Adamn. vit. Col. 1, 17, p. 204; 1, 29, p. 2083
1, 35, Ρ. 210) et saepissime posterioribus temporibus in Ger-
mania occurrant nobis episcopi peregrinantes. Nam cum in
Hibernia episcopales sedes ita cum monasteriis conjuncta fuerint,
ut penes ipsa monasteria principatus dioeceseos fuisse videatur,
apparet iis episcopis, qui vice abbatis forte consecrari nolentis
episcopalibus ministeriis fungebantur, tam arctam cum sua Vel
rectius abbatis dioecesi necessitudinem non fuisse, ut si forte

⁸

 

 

