..90-

conspectum aliorum hominum processerint, recte sperare possu-
mus fore, ut in illorum vita Scotorum mores manifestissimi sub
aspectum nobis subjiciantur. Attamen quia ipsi Scoti peregri·
nantes adeo peregrini erant in hoc mund0, ut, quamvis peri-
tissimi essent scribendi, tamen voluntatem non haberent litteris
consignandi, quae ipsi experti essent, quae docerent, quae lau-
darent, quae vituperarent, — illa spes nos destitueret, nisi
fuisset Columba ¹) Luxoviensis. Hic, omnium Scotorum, qui in
continentem venerunt, haud dubie clarissimus, unus est, de quo
multa memoriae prodita sint, primus, de quo omnino certi ali·
quid dici possit. Nam de vita Fridolini, quem non sine aliquo
jure primum in Francia Scotum Ebrardus nominavit (p. 285),
nil certo scimus, nedum de moribus (cf. Rettberg, II, p. 29 sqq..)
Optimo enim jure Rettbergius, cui paene omnes hodie assen-
tiuntur (cf. wattenbach, Geschichtsquellen Ι, p. 35) vetuit, ne
amplius historici more majorum e sanctorum vitis ipsorum aetate
longe inferioribus, quae ab iis gesta essent, conarentur enucleare.
Sed alia est Ebrardi sententia. Scriptori cuidam multa fabu-
losa enarranti non omnino fidem abrogandam esse censet, quae·
rendum esse potius, quae vera et certa referat, quae falsa
(p. 299) — Honesta haec oratic, nec tamen probari potest.
Nam qui intellexerint certam notitiam praeteritorum temporum
suis finibus, exiguis sane, contineri, ii, cum ea sit fabularis
historiae natura, ut verum a falso secerni non possit, facile sibi
persuadebunt eos scriptores, qui ex sola fama hauserint, dignos
non esse, quibus in scribenda historia utamur. Nam cum luce
clarius sit non omnia vera esse, quae vera esse possunt, si
ratione illa, quam Ebrardus exoptat, uterentur historici, fieri
non posset, quin —- ut sciurus in frangendis nucibus gustatu,
qui sit nucleus, diiudicat -- ita historici alius alias sibi eligeret,
prout cuique placuisset, veri et falsi notas.

Hoc ipsum iis, quae Ebrardus de Fridolino disseruit, ut
exemplis comprobatur. Ex quibus unum est, quod Ebrardus, post-
quam enarravit Fridolinum teste Balthero (vit. Frid. 12, Act.
SS. Boll. Mart. 6, p. 435) praedicasse „quomodo filius dei . . .
mundi vor-affinem intraret, scilicet propter nostra peccata, seu qaid
pro nobis pateretur“ hanc Baltheri narrationem veritate niti his
verbis sibi videtur comprobasse: Dicae eneryisclae IIinwoe'euny
auf Christi ezihnenden Kreuzeetod ‚ dieee sotevioloqzzsche Faesunq
der christlichen Lehre als der Heileldzre, ist so sichtlick culdei-sch,
dass hier das Zuqrundelieqen einer sehr alten Quelle nicht ver-
kannt werden kann (p. 294). Alia plura hujusmodi proferre

 

¹ Columbanus. ‚qui et Columba— J on vit. col. 6, Mab. ΙΙ, ann.
615, p. 73 ipse in epistulis Columbam non Oolambanum se appel’lavit.

 

