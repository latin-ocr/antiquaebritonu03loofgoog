—112—

gissent, nisi disciplinae causa iis placuisset in coenobiis· vivere.
Itaque eremitarum coetus erant monasteria eorum , nam in de-
sertis sedeces, nulli molesti„ cum reqtdis seniorum manentes ece,
in quorum regione versabantur, adeo negligebant, ut nemini
aditus pateret intra septa monasterii (Jonas, vit. Col. 33, p. 19)..
Minime igitur ecclesiae operam suam commodabant ad erudien-
dos populos, sed sua propria ratione ad vitam aeternam homi-
nibus monstrabant viam. Peregrinaturi e patria decesserant,
peregrini erant in Gallia et Germania. Unde etiam ii, qui e
Gallis vel Germanis in illorum monasteriis eruditi postea epis·
coporum munera subierunt, peregrini redierunt in ipsorum
patriam, peregrini non solum in mundo, peregrini in ipsa ec·
clesia‚ quippe qui utpote monachi austerioris observantiae ab
omnium saecularium more desciscerent (J onae, vit. Col. 33, p. 19).
Monachi enim erant omnes, qui in illis Scotorum monasteriis
eruditi sunt, nam ut in monasterio Hiiensi (Adamn. vit. Col. 1, 27,
Acta SS. Boll. J unii 9, p. 207) ita in omnibus peregrinorum
monasteriis nulli in numerum discipulorum recepti esse videntur
nisi qui monachicum votum promiserant. Nequaquam igitur
cunctorum populorum praeceptores fieri potuerunt monachi Sti
Columbae, nam austerior et rigidior erat regula nec tamen satis
accurata in definiendis monachorum laboribus nedum in con·
stituendis laborum horis.

Qua de causa mirum non est, quod Columbae regula a
Sti Benedicti regula sensim paullatimque summota est. 1· Cujus
rei locupletissimi testes sunt plurima illa monasteria, in quibus
haud ita multo post Columbae mortem cum Columbae regula
conjuncta· est Sti Benedicti regula. Cujus conjunctionis· quae
fuerit ratio, ex Donati regula cognoscere licet, in qua poenarum
genera et severitas atque morum nonnulli congruunt cum regula
Columbae, interior· autem vitae instituendae norma repetita est
ex regula Sti Benedicti; et quam crebra fuerint haec monasteria
secundum reyulam SS. Benedicti et· Columbani instituta, per-
multae quae exstant· tabulae testantur (cf. Loening ΙΙ, Ρ. 442
not. 2). In ipso monasterio Luxoviensi jam intra annum 631
regula Sti Benedicti cum Columbae regula conjuncta esse vide·
tur (Loening ΙΙ, p. 4413 Montalembert, les moines d’occid. ΙΙ,
Ρ. 572) neque alibi (Hertel, p. 453) regula Columbae nisi con·
juncta cum Sti Benedicti amplius videtur viguisse, nam exeunte
saec. VII etiam in Burgundis, a quibus profecta erat regula
Columbae, Sti Benedicti regula percrebuit (Loening Π, Ρ. 442).

 

 

¹ Quae Ebrardus (p. 365 sqq.) de opressa regula Columbae sibi
finxit, digna non sunt, quae pluribus diluantur, ut sponte apparebit
ex iis, quae proferam.

 

