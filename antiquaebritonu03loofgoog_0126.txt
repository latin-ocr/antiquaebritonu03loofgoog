-118—

fuissent, haec tota res commoda non erat. Nam cum ’ illi epis·
copi tum huc tum illuc pervenirent, fieri potuit, ut idem mo·
nasterium modo vel pluribus tectum praeberet, modo omnibus
profectis ipsum parochiae episcopum ad peragenda sacra ministeria
invitare coactum esset (Harttung p. 43). Plane vero non po-
terant ferri illi episcopi, simulatque — quod in perturbata
ecclesia Gallorum facillime fieri potuit — extra terminos in
privilegiis illis constitutos egressi episcopali sua dignitate ute·
bantur. Accedebat, quod varii generis homines vagi, liberi et
servi, vernaculi et peregrini, ut nullo negotio ad honores per-
venirent, episcoporum peregrinantium speciem induebant (cf. Hart-
tung p. 52).

Haec omnia ipse Columba si tum fuisset, vehementissime vitu-
perasset. Tamen et ipse et omnes Scoti peregrinante8‚ ipsi summa
laude' digni, insontes non sunt, quippe qui omnes monachi fuerint,
quibus in ipsa peregrinatione peregrinandi finis positus fuerit.
Num mirum est, quod talium magis intererat monachicam vitam
in laicos propagare, quam servare disciplinam ecclesiasticam?

Itaque negari non potest Bonifatium, cui cum peregrinan- ·

tibus episcopis et presbyteris pugnas fuisse constat, quodammodo
obstitisse Scotorum in continenti auctoritati. Qua in re vitu·
perandus esset, si in omnes promiscue clericos vagantes graviter
consuluissem sed quod ministeria ecclesiastica a peregrinantibus
peragi noluit, nisi ab iis, qui vel a synodali conventu vel ab

’ episcopo quodam digni essent inventi, qui munere ‘ecclesiastico

fungerentur, quis est, qui crimini det Bonifatio ? An erat aliud

remedium nisi hoc unum, ut singuli aestimarentur, et pro sua¹

quisque dignitate aut indignitate aut comprobaretur aut con·
damnaretur? Certo non erat. Nam cum Scotorum ecclesiae
mores et credendi vivendique ratio a Romanorum nisi levioribus
diversa non essent, Scoti pro suis quisque moribus prodesse
potuerunt Bonifatio in praedicando evangelio elaboranti aut ob·-
esse. Ergo quales essent singuli, quaerendum erat.

Hac eadem ratione etiam magis opus erat in Britonibus‚
in quos idem Bonifatius, nisi ipse papa recentiorum more Bri·
tones nominans Scotos intellegi voluit, in Germania incidit (ep.
Bonis. 37 Jaffa Bibl. rer. Germ. III, p. 103). Nam etsi Bri·
tonum ecclesia a Romana minus dissentiebat quam Scotorum,
tamen, quia Romani una cum Anglis adeo in Britonum odium
subierant, ut Britones non solum cum Anglis sed etiam cum
Romanis, ne dicam cum omnibus christianis romano · catholicis
. commercium· habere nollent ¹, Britones in Germania versantes

 

. ¹ In Bajuvaria ineunte saeculo octavo Gorbiniauus‚ cum leviorem
ob causam eidem mensae, cui Grimoaldus dux accubabat, assidere

